\chapter{Ringraziamenti}

La parola `autore' evoca impressioni di solitudine, di rudi
individualisti della mente. Si immagina il vecchio Milton, quasi cieco,
curvo sullo scrittoio a lume di candela. Ma se la solitudine è di certo
un supporto di questa professione, d'altronde è un errore immaginare che
qualcuno sia veramente solo. Di conseguenza è giusto che io mi prenda
questo piccolo spazio per ringraziare tutte le persone che mi hanno
aiutato a portare a termine questa opera.

Qualsiasi elenco del genere che non cominciasse con i miei genitori --
Paul e Penny -- sarebbe un errore. Anche se non l'ho sempre apprezzato,
mi sono stati di costante supporto, quali che fossero il mio cattivo
comportamento e la mia ingratitudine. Essere loro figlio è davvero una
benedizione, e mi fa sentire umile. Anche i miei fratelli meritano una
menzione speciale. Matthew, Andrew e io non siamo sempre stati amici ma
lo siamo adesso, e questo è stato per me di indicibile importanza negli
ultimi anni. Se dovessi elencare ogni membro della famiglia verso cui ho
in qualche misura un debito di gratitudine dovrei pubblicare una
genealogia, quindi ecco un breve elenco: grazie a zio John per il suo
aiuto, la sua comprensione e i suoi contatti; a Brian per aver letto il
libro prima di qualsiasi altro membro della famiglia; a zio Pete per
aver assecondato la mia richiesta di disegni quando ero piccolo e per
avermi mostrato che era possibile essere un artista e avere una vita di
successo; e alla madre di mia madre, Deslan, che mi ha comprato una
copia di \emph{Il Signore degli Anelli} che, insieme a \emph{Star Wars},
\emph{} mi ha fatto venire voglia di raccontare storie. E a tutti gli
altri, per essere davvero la migliore fra le famiglie... e una famiglia
migliore di quanto meriti.

Sarei negligente se menzionassi la famiglia senza menzionare gli amici,
quella famiglia aggiuntiva che mi sono scelto o che mi ha scelto (per
ragioni che non comprendo bene). Come con la mia vera famiglia, sono
stato più fortunato di quanto senta di meritare. Grazie a Erin G., il
mio più vecchio amico e maggior critico; a Marek, che è D'Artagnan in
persona; ad Anthony, Michael, Jordan e Joe... tutti fratelli; a
Victoria, capitano del beta reader; a Jenna, per tutto il suo aiuto e il
suo duro lavoro sul mio sito web (e per molte altre cose); a Erin H. e a
Jackson; e a Madison e Kyle per la loro amicizia e il loro supporto di
lunga data. Grazie anche a Christopher-Marcus, da cui tor Gibson ha
preso il suo nome, forse soprattutto per una vita intera di discussioni
e di illuminazione. \emph{Aretè}, amico mio.

Devo un ringraziamento speciale ad alcuni dei miei insegnanti: ad Anne
Sweeney, Diane Buckley, Chris Sutton, e Nikki Wright per aver
incoraggiato la mia inclinazione per la letteratura; a Priscilla
Chappell per avermi sopportato per quattro anni alle superiori, quando
ero al massimo della mia insopportabilità. Al dottor Joe Hoffman per
aver dato alla storia un contesto e una chiarezza che non avevo
immaginato fosse possibile; e a Craig Goheen per avermi mostrato che
nella fantascienza e nel fantasy c'era molto di più che autori come
Tolkien ed Herbert. Ai dottori Marvin Hunt, Cat Warren ed Etta Barksdale
per aver fatto sì che il college valesse il tempo e il denaro che vi ho
investito. Un ringraziamento speciale dovrebbe andare a Sam Wheeler, per
avermi aiutato a capire con esattezza come una persona potrebbe divorare
il sole, come pure per avermi aiutato con altri problemi di fisica che
andavano ben oltre le capacità di uno studente d'Inglese; e al dottor
John Kessel per avermi fatto da mentore, avermi aiutato con la mia
lettera di presentazione e per avermi detto di eliminare quella stupida
cornice narrativa.

Infine dovrei ringraziare tutti coloro che sono stati coinvolti nella
produzione di questo libro. Innanzitutto Betsy Wollheim, Sheila Gilbert
e tutto il team della \foreignlanguage{italian}{daw}, in particolare la
mia editor, Katie, per le sue intuizioni e la sua pazienza nell'aver a
che fare con me. Grazie anche a Sarah, la mia prima editor, a Gillian
Redfearn e a tutti gli altri alla Gollancz. E ai miei agenti, Shawna
McCarthy, Danny Baror ed Heather Baror-Shapiro per il loro incredibile
supporto. Non potrei desiderare agenti migliori. E infine grazie a Toni
Weisskopf e a tutti i miei collaboratori alla Baen, e non solo perché mi
danno lavoro.

Grazie.

\newpage